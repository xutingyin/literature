# 天下第一长联

###  五百里滇池，奔来眼底，披襟岸帻，喜茫茫，空阔无边！看东骧神骏，西翥灵仪，北走蜿蜓，南翔缟素，高人韵士，何妨选胜登临，趁蟹屿螺洲，梳裹就风鬟雾鬓，更苹天苇地，点缀些翠羽丹霞，莫辜负，四围香稻，万顷晴沙，九夏芙蓉，三春杨柳。 ###



###  数千年往事，注到心头，把酒凌虚，叹滚滚，英雄谁在！想汉习楼船，唐标铁柱，宋挥玉斧，元跨革囊，伟烈丰功，费尽移山心力，尽珠帘画栋，卷不及暮雨朝云，便断碣残碑，都付与苍烟落照，只赢得，几杵疏钟，半江渔火，两行秋雁，一枕清霜。  ###